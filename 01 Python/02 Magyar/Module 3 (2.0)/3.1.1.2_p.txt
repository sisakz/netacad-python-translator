<problem chapter='3' section='1' slide='1' problem='2' title='Döntéshozatal Pythonban'>

<!--
Update history:
2020-07-20 Grzegorz (reviewed)
-->

<h1>Egyenlőség: az <i>egyenlőségi</i> operátor (<font face="Courier New">==</font>)</h1>

<p>Az <codel>==</codel> (egyenlőségi) operátor két operandus értékét hasonlítja össze. Ha azok megegyeznek, az összehasonlítás eredménye <codel>True</codel>. Ha nem egyenlőek, akkor az összehasonlítás eredménye <codel>False</codel>.</p>

<p>Nézd meg az alábbi egyenlőségi összehasonlítást – mi az eredménye ennek a műveletnek?</p>

<codep>var <mark style="background-color:#e6f2ff;">==</mark> 0

</codep>

<br>

<p>Vegyük észre, hogy nem tudjuk megtalálni a választ, ha nem tudjuk, hogy a <codel>var</codel> változóhoz jelenleg milyen érték tartozik.</p>

<p>Ha a változót a program végrehajtása során többször is megváltoztattuk, vagy a kezdőértékét a konzolról adtuk meg, akkor erre a kérdésre a választ csak a Python adhatja meg, és csakis futásidőben.</p>


<p>Most képzeljünk el egy programozót, aki álmatlanságban szenved, és külön kell számolnia a fekete és fehér bárányokat mindaddig, amíg pontosan kétszer annyi fekete bárány nem lesz, mint fehér.</p>

<p>A kérdés a következő lesz:</p>

<codep>black_sheep <mark style="background-color:#e6f2ff;">==</mark> 2 * white_sheep

</codep>

<br>

<p>Az <codel>==</codel> operátor alacsony prioritása miatt a kérdést az alábbival egyenértékűnek kell tekinteni:</p>

<codep>black_sheep <mark style="background-color:#e6f2ff;">==</mark> (2 * white_sheep)

</codep>

<br>
<hr>

<p>Most gyakoroljuk az <codel>==</codel> operátor megértését. Kitalálod az alábbi kód kimenetét?</p>

<codep>var = 0  # Assigning 0 to var
print(var <mark style="background-color:#e6f2ff;">==</mark> 0)

var = 1  # Assigning 1 to var
print(var <mark style="background-color:#e6f2ff;">==</mark> 0)

</codep>

<br>

<p>Futtasd le a kódot, és ellenőrizd, hogy igazad volt-e!</p>



<h2>Egyenlőtlenség: a <i>nem egyenlő</i> operátor (<font face="Courier New">!=</font>)</h2>

<p>A <codel>!=</codel> (nem egyenlő) operátor két operandus értékét hasonlítja össze. A különbség: ha egyenlőek, akkor az összehasonlítás eredménye <codel>False</codel>. Ha nem egyenlőek, akkor az összehasonlítás eredménye <codel>True</codel>.</p>

<p>Most nézd meg az alábbi egyenlőtlenség-összehasonlítást. Kitalálod, hogy mi a művelet eredménye?</p>

<codep>var = 0  # Assigning 0 to var
print(var <mark class="mark-background">!=</mark> 0)

var = 1  # Assigning 1 to var
print(var <mark class="mark-background">!=</mark> 0)

</codep>

<br>

<p>Futtasd le a kódot, és ellenőrizd, hogy igazad volt-e!</p>

<br>




<studyMode>false</studyMode>
<labMode>false</labMode>

</problem>
