<problem chapter='2' section='2' slide='1' problem='10' title='Literálok'>

<!--
Update history:
2020-07-17 Grzegorz (code format change - syntax-color)
-->

<div class="container">
<div class="row">

<div class="small-12 large-6 columns">

<h1>Logikai értékek</h1>

<p>Két literál maradt még a Python literáljai közül.</p>

<p>Nem olyan nyilvánvalóak, mint az előzőek, mivel egy nagyon elvont értéket - az <strong>igazságértéket</strong> - képviselik.</p>

<p>Minden alkalommal, amikor megkérdezzük a Pythontól, hogy egy szám nagyobb-e egy másiknál, a kérdés egy különleges adatot eredményez - egy <strong>logikai, azaz Boolean</strong> értéket.</p>

<p>Az elnevezés George Boole (1815-1864) nevéből származik. Boole a <i>Gondolat törvényei</i> című alapmű szerzője. Ez a mű tartalmazza a <strong>Boole-algebra</strong> leírását, ami csak két különböző értéket, <codel>True</codel> (Igaz) és <codel>False</codel> (Hamis) használ, amelyeket <codel>1</codel> és <codel>0</codel> is jelölhet.</p>

<br>

<p>A programozó ír egy programot, amely kérdéseket tesz fel. A Python végrehajtja a programot, és kiszámolja a válaszokat. A programnak képesnek kell lennie arra, hogy a kapott válaszok alapján döntsön.</p>

<p>Szerencsére a számítógépek csak kétféle választ ismernek:</p>

<ul>
<li>Igen, ez igaz;</li>
<li>Nem, ez hamis.</li>
</ul>

<p>Soha nem fogsz ilyen választ kapni: <i>Nem tudom</i> vagy <i>Valószínűleg igen, de nem tudom biztosan.</i>.</p>


<br>

</div>




<div class="small-12 large-6 columns">

<h1></h1>


<p>A python tehát egy <strong>bináris</strong> "hüllő".</p>

<p>E két logikai értéknek pontosan meghatározott kulcsszava van a Pythonban:</p>

<codep>True
False</codep>

<br>

<p>Ezeket a szimbólumokat így kell használnod - a <strong>nagy kezdőbetűt követően kisbetűkkel</strong>.</p>

<br>

<p>Tegyél egy próbát: Mi lesz a következő kódrészlet kimenete?</p>

<codep class="syntax-color">print(True > False)
print(True < False)
</codep>

<br>

<p>Ellenőrizd a kódot a kódablakban! Meg tudod magyarázni az eredményt?</p>

<br>


</div>


</div>
</div>


<studyMode>true</studyMode>
<labMode>false</labMode>

</problem>
