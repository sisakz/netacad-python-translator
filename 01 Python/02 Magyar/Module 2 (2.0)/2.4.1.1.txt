<problem chapter='2' section='4' slide='1' problem='1' title='Változók'>

<!--
Update history:
2020-07-17 Grzegorz (re-formatted)
-->

<div class="container">
<div class="row">

<div class="small-12 large-6 columns">

<h1>Mik azok a változók?</h1>


<p>Elég nyilvánvalónak tűnik, hogy a Python programoknak lehetővé kell tennie a szám- és szövegértékeket hordozó literálok kódolását.</p>

<p>Azt már tudod, hogy ezekkel a számokkal matematikai műveleteket végezhetsz: összeadást, kivonást stb. Ezt még sokat fogod csinálni.</p>

<p>De kézenfekvő kérdés, hogy hogyan lehet ezeknek a műveleteknek az <strong>eredményeit tárolni</strong>, hogy más műveletekben felhasználhassuk őket.</p>

<p>Hogyan mentheted el a közbenső eredményeket, és hogyan használhatod fel őket a következő eredmények előállításához?</p>

<p>A Python segít ebben. Erre a célra speciális "dobozokat" (konténereket) kínál, mely dobozokat <strong>változóknak</strong> nevezzük. Már maga a név is arra utal, hogy e dobozok tartalma (majdnem) bármilyen módon megváltoztatható.</p>

<p>Mije van minden Python változónak?</p>

<ul>
<li>neve;</li>
<li>értéke (a tároló tartalma).</li>
</ul>

<p>Kezdjük a változó nevével kapcsolatos kérdésekkel.</p>

<p>A változók nem jelennek meg automatikusan a programban. Fejlesztőként neked kell eldöntened, hogy hány darab és miféle változókat használj a programjaidban.</p>

<p>El kell nevezned a változóidat!</p>

<br>

</div>




<div class="small-12 large-6 columns">




<p>Ha <strong>nevet szeretnél adni egy változónak</strong>, akkor be kell tarts néhány szabályt:</p>

<ul>

<li>a változó nevének nagy- vagy kisbetűkből, számjegyekből és az <codel>_</codel> (aláhúzás) karakterből kell állnia;</li>
<li>a változó nevének betűvel kell kezdődnie;</li>
<li>az aláhúzás karakter is betűnek számít;</li>
<li>a nagy- és kisbetűket különbözőként kezeljük (egy kicsit másképp, mint a való világban: <i>Alice</i> és <i>ALICE</i> ugyanaz a keresztnév, de a Pythonban két különböző változó neve, és következésképpen két különböző változó);</li>
<li>a változó neve nem lehet a Python egyik lefoglalt szava sem (a kulcsszavakról hamarosan többet fogunk mondani).</li>

</ul>



<center><img src="/uploads/media/default/0001/01/2aad51ace252457ea829b30c120ef32222b07443.png" width="45%" alt="The concept of variables as a box"></center>

<br>

</div>


</div>
</div>

<studyMode>true</studyMode>
<labMode>false</labMode>

</problem>
