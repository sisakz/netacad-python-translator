<problem chapter='2' section='3' slide='1' problem='4' title='Operátorok'>

<!--
Update history:
2020-07-17 Grzegorz (reformatted; code - syntax-color and blank lines added;)
-->

<h1>Aritmetikai operátorok: egészosztás</h1>


<p>A <codel>//</codel> (kettős per) jel az <strong>egész osztás</strong> műveleti jele. Két dologban különbözik a szokásos <codel>/</codel> műveleti jeltől:</p>

<ul>
<li>egész számok esetén az eredményében nincs törtrész, lebegőpontos számok esetén pedig a törtrész mindig nulla; ez azt jelenti, hogy <strong>az eredmények mindig egész számra kerekítettek</strong>;</li>
<li>megfelel az <i>egész vagy lebegőpontos műveletek eredménytípusára vonatkozó szabálynak</i>.</li>
</ul>

<p>Futtasd az alábbi példát, és nézd meg az eredményeket:</p>

<codep class="syntax-color">print(6 // 3)
print(6 // 3.)
print(6. // 3)
print(6. // 3.)
</codep>


<br>

<p>Mint látható, az <i>egész szám egész számmal való osztása</i> <strong>egész eredményt</strong> ad. Minden más esetben lebegőpontos számokat kapunk.</p>

<br>

<p>Végezzünk néhány további tesztet.</p>

<p>Nézd meg a következő kódrészletet:</p>

<codep class="syntax-color">print(6 // 4)
print(6. // 4)
</codep>


<br>

<p>Képzeld el, hogy a <codel>//</codel> helyett <codel>/</codel>-t használunk - meg tudod jósolni az eredményt?</p>

<p>Igen, mindkét esetben <codel>1.5</codel> lenne. Ez világos.</p>

<p>De milyen eredményekre számíthatunk a <codel>//</codel> osztással?</p>

<p>Futtasd a kódot, és vizsgáld meg az eredményt!</p>

<br>

<p>Amit kapunk, az két egyes - az egyik egész szám, a másik lebegőpontos.</p>

<p>Az egész számok osztásának eredménye mindig a legközelebbi olyan egész számértékre kerül kerekítésre, amely kisebb, mint a valós (nem kerekített) eredmény.</p>

<p>Ez nagyon fontos: <strong>a kerekítés mindig a kisebb egész számra történik</strong>.</p>


<br>

<p>Nézd meg az alábbi kódot, és próbáld meg újra megjósolni az eredményeket:</p>

<codep class="syntax-color">print(-6 // 4)
print(6. // -4)
</codep>

<br>

<p>Megjegyzés: néhány érték negatív. Ez nyilvánvalóan befolyásolja az eredményt. De hogyan?</p>

<p>Az eredmény két negatív kettes. A valóságos (nem kerekített) eredmény mindkét esetben <codel>-1.5</codel>. Az eredmények azonban kerekítésre kerülnek. A <strong>kerekítés a kisebb egész érték felé történik</strong>, ami most a <codel>-2</codel>, így az eredmény: <codel>-2</codel> és <codel>-2.0</codel>.</p>


<p><span class="label" style="background-color:orange;"><b>MEGJEGYZÉS</b></span></p>
<p>Az egész számok osztását <strong>maradékos osztásnak</strong> is nevezik. Ezzel a kifejezéssel a jövőben biztosan fogsz még találkozni.</p>

<br>

<studyMode>false</studyMode>
<labMode>false</labMode>

</problem>
