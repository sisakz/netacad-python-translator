<problem chapter='2' section='3' slide='1' problem='1' title='Operátorok'>

<!--
Update history:
2020-07-17 Grzegorz (reformatted; code - syntax-color and blank lines added;)
-->

<h1>A Python, mint számológép</h1>


<p>Most a print() függvény egy teljesen új oldalát mutatjuk meg. Azt már tudod, hogy a függvény képes kiírni az argumentumként átadott literálok értékeit.</p>

<p>De ennél többre is képes. Nézd meg az alábbi kódrészletet:</p>

<codep class="syntax-color">print(2+2)
</codep>

<br>

<p>Írd be újra a kódot a szerkesztőprogramba és futtasd le! Ki tudod találni előre a kimenetet?</p>

<p>A négyes számot kell látnod. Kísérletezz nyugodtan más értékekkel is!</p>

<p>Éppen most fedezted fel, hogy a Python számológépként is használható. Nem túl praktikus és semmiképpen sem zsebszámológép, de azért mégiscsak egy számológép.</p>

<p>Komolyra fordítva a szót, most belépünk a <strong>műveleti jelek (operátorok)</strong> és a <strong>kifejezések</strong> világába.</p>

<br>

<h1>Alapvető operátorok</h1>

<p>Az <strong>operátor</strong> a programozási nyelv olyan szimbóluma, amely képes az értékekkel műveleteket végezni.</p>

<p>Például, akárcsak a számtanban, a <codel>+</codel> (plusz) jel az a műveleti jel, amely képes két számot <strong>összeadni</strong>, megadva az összeadás eredményét.</p>

<p>A Pythonban nem minden operátor olyan nyilvánvaló, mint a plusz jel, ezért nézzünk át néhányat a Pythonban elérhető operátorokból, és elmagyarázzuk, milyen szabályok határozzák meg a használatukat és hogyan kell értelmezni az általuk végrehajtott műveleteket.</p>

<p>Azokkal az operátorokkal kezdjük, amelyek a legszélesebb körben ismert aritmetikai műveletekhez kapcsolódnak:</p>

<p><codel>+</codel>, <codel>-</codel>, <codel>*</codel>, <codel>/</codel>, <codel>//</codel>, <codel>%</codel>, <codel>**</codel></p>

<br>

<p>Megjelenésük sorrendje nem véletlen. Erről majd akkor beszélünk bővebben, ha már mindegyiken végigmentünk.</p>

<p><strong>Ne feledd</strong>: Az adatok és az operátorok összekapcsolva <strong>kifejezéseket</strong> alkotnak. A legegyszerűbb kifejezés egy literál maga.</p>

<br>

<studyMode>false</studyMode>
<labMode>false</labMode>

</problem>
