<problem chapter='4' section='1' slide='1' problem='3' title='Az első függvényed'>

<!--
Update history:
2020-08-13 Grzegorz (reviewed, re-formatted)
-->

<code>
print("Enter a value: ")
a = int(input())

print("Enter a value: ")
b = int(input())

print("Enter a value: ")
c = int(input())

</code>

<h1>Az első függvényed</h1>


<p>Vess egy pillantást a szerkesztőben lévő kódrészletre.</p>

<p>Elég egyszerű, mindössze egy példát szeretnénk mutatni arra, hogyan valósul meg egy <strong>kód ismétlődő részének függvénnyé alakítása</strong>.</p>

<p>A <codel>print()</codel> függvény által a konzolra küldött üzenetek mindig ugyanazok. Persze egy ilyen kódban nincs semmi igazán rossz, de próbáld meg elképzelni, mit kellene tenned, ha a főnököd arra kérne, hogy változtasd meg az üzenetet, hogy udvariasabb legyen, például kezdd a <codel>"Please"</codel> kifejezéssel.</p>

<p>Úgy tűnik, hogy az üzenet összes előfordulásának megváltoztatásával egy kis időt el kellene töltenünk (persze használhatnánk a vágólapot, de ez nem könnyítené meg annyira az életünket). Nyilvánvaló, hogy a módosítási folyamat során valószínűleg hibákat követnénk el, és mi (no meg a főnökünk) kissé frusztráltak lennénk.</p>

<br>

<p>Lehetséges-e vajon a kód ilyen <i>ismétlődő</i> részét elkülöníteni, elnevezni és újrafelhasználhatóvá tenni? Ez azt jelentené, hogy egy <strong>egyszer elvégzett változtatás egy helyen hatással lenne az összes helyre, ahol azt használják</strong>.</p>

<p>Természetesen egy ilyen különálló kódnak csak akkor kell működnie, ha azt kifejezetten meghívták.</p>

<p>Igen, lehetséges az ismétlődő részek elkülönítése! Pontosan erre szolgálnak a függvények.</p>


<br>




<studyMode>false</studyMode>
<labMode>false</labMode>

</problem>
